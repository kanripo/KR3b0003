# -*- mode: mandoku-view; -*-
#+TITLE: 孫子
#+DATE: 2015-08-24 23:02:17.836021
#+PROPERTY: ID KR3b0003
#+PROPERTY: BASEEDITION WYG    
#+PROPERTY: JUAN 提要
<pb:KR3b0003_WYG_000-1a>¶
欽定四庫全書　　　　　子部二¶
　提要¶
　　孫子　　　　　　　　兵家類¶
　　　　(臣/)等謹案孫子一卷周孫武撰考史記孫子¶
　　　　列傳載武之書十三篇而漢書藝文志乃載¶
　　　　呉孫子兵法八十二篇圖九卷故張守節正¶
　　　　義以十三篇為上卷又有中下二卷牡牧亦¶
　　　　謂武書本數十萬言曹操削其繁劇筆其精¶
<pb:KR3b0003_WYG_000-1b>¶
　　　　粹以成此書然史記稱闔閭謂武曰子之十¶
　　　　三篇吾盡觀之云云其數實與此相合漢志¶
　　　　出史記後疑其或有所附益牧之言固未可¶
　　　　以為據也此書注本極夥隋書經籍志所載¶
　　　　自曹操外有王凌張子尚賈詡孟氏沈友諸¶
　　　　家唐志益以李筌牡牧陳皡賈林孫鎬諸家¶
　　　　馬端臨經籍考又有紀燮梅堯臣王晳何氏¶
　　　　諸家歐陽修謂兵以不窮為奇宜其説者之¶
<pb:KR3b0003_WYG_000-2a>¶
　　　　多其言最為有理自宋元豐中以孫呉二子¶
　　　　司馬兵法黄石公三畧尉繚子吕望六韜李¶
　　　　衛公問答頒行武學試士謂之武經七書至¶
　　　國朝始黜三畧以下四家定為孫呉司馬三書¶
　　　　皆武科所習用坊間因取諸注之存者割裂¶
　　　　刪改作為講章猥陋尤甚而専家之注遂微¶
　　　　今但存其本文著之於録武書為百代談兵¶
　　　　之祖其説多舍正而取奇背義而依詐三代¶
<pb:KR3b0003_WYG_000-2b>¶
　　　　禮信之遺至此遂蕩然而一變葉適以其人¶
　　　　不見載於左傳疑其書乃春秋末戰國初山¶
　　　　林處士之所為其言誠為太過然所云破楚¶
　　　　入郢北威齊晉亦多夸張失實之辭或當時¶
　　　　策士以武善談兵故造此言以粉飾之亦未¶
　　　　可定要其文筆簡妙當為先秦以前書則固¶
　　　　確有可信者耳¶
　　呉子　　　　　　　　兵家類¶
<pb:KR3b0003_WYG_000-3a>¶
　　　　(臣/)等謹案呉子一卷周呉起撰起事蹟見史¶
　　　　記列傳太史公稱起兵法世多有而不言篇¶
　　　　數漢書藝文志載呉起四十八篇隋志一卷¶
　　　　賈詡注唐志並同鄭樵通志畧又有孫鎬注¶
　　　　一卷鼂公武讀書志則作三卷稱唐陸希聲¶
　　　　類次為之説圖國料敵治兵論將變化勵士¶
　　　　凡六篇案今世所行本其篇第並與讀書志¶
　　　　相合惟變化作應變疑公武所記有誤至四¶
<pb:KR3b0003_WYG_000-3b>¶
　　　　十八篇之數不知何時散佚今已不可考矣¶
　　　　起殺妻求將齧臂盟母其行事殊不足道然¶
　　　　嘗學於曽子故所論較為精粹與戰國術士¶
　　　　専事智術詐譎者判然有殊如對魏武侯則¶
　　　　曰在徳不在險論制國治軍則曰教之以禮¶
　　　　勵之以義論為將之道則曰所慎者五一曰¶
　　　　理二曰備三曰果四曰戒五曰約大抵持議¶
　　　　正大猶有先王節制之遺髙似孫子畧謂其¶
<pb:KR3b0003_WYG_000-4a>¶
　　　　尚禮義明教訓或有得於司馬法誠此書之¶
　　　　定評也¶
　　司馬法　　　　　　　兵家類¶
　　　　(臣/)等謹案司馬法一卷舊題齊將司馬穰苴¶
　　　　撰今考史記穰苴列傳稱齊威王使大夫追¶
　　　　論古者司馬兵法而附穰苴於其中因號曰¶
　　　　司馬穰苴兵法然則是書乃齊威王使其臣¶
　　　　所追輯隋唐諸志皆以為穰苴所自撰者非¶
<pb:KR3b0003_WYG_000-4b>¶
　　　　也漢志稱軍禮司馬法百五十五篇陳師道¶
　　　　以傳記所載司馬法之文今本皆無之而疑¶
　　　　其非齊之全書然其言大抵據道依徳本仁¶
　　　　祖義所謂明白正大廓然王者之規三代行¶
　　　　軍用師之大經大法猶藉存什一於千百文¶
　　　　章亦閎深簡括詞㫖嚴肅非後人所能作班¶
　　　　固序兵權謀十三家形勢十一家隂陽十六¶
　　　　家技巧十三家獨出此書入禮類亦以其説¶
<pb:KR3b0003_WYG_000-5a>¶
　　　　多與周官相出入為五禮之一故特加分析¶
　　　　不使其與縱横變詐之術同類而並道耳雖¶
　　　　胡應麟惜其以穰苴所言㕘伍於仁義禮樂¶
　　　　之中謂不免懸疣附贅然其大㫖純正在兵¶
　　　　家之中固最為近古矣隋唐志俱作三卷今¶
　　　　以篇頁無多併為一卷云乾隆四十六年正¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3b0003_WYG_000-5b>¶
　　　　　　　　　　總　校　官(臣/)陸　費　墀¶
